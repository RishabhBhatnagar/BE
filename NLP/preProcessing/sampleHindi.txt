भूमिका : होली का त्यौहार बसंत ऋतू का एक बहुत ही हर्षोल्लास वाला त्यौहार है जिसे बसंत का यौवन भी कहा जाता है। दुनिया अथार्त प्रकृति सरसों की पीली साडी पहनकर किसी का रास्ता देखती हुई प्रतीत होती हैं।

पुराने समय में होली के पर्व को आपसी प्रेम का प्रतीक माना जाता है जिसमें सभी छोटे-बड़े लोग मिलकर पुराने भेदभावों को भूल जाते हैं। जब पूरी प्रकृति रंग से सराबोर होने लगती है तो मनुष्य एक अलग तरह के आनंद में झूमने लगता है।

होली का महत्व : होली त्यौहार का सभी लोगों के लिए समान महत्व होता है लेकिन भारत देश के हिंदुओं के लिए इसका अधिक महत्व होता है क्योंकि आज के ही दिन होलिका नाम की राक्षसी जलकर राख हो गई थी जिसकी खुशी में सभी हिंदुओं ने जश्न मनाया था और उस दिन से इसे हर साल होली के नाम से मनाया जाने लगा।

होली का त्यौहार सभी लोगों को आपस में भेदभाव, अमीरी-गरीबी, क्षेत्र, जाति, धर्म आदि को भूलकर एक-दूसरे पर रंग फेंकने का उपदेश देता है। यह त्यौहार हमें सिखाता है कि हम सभी मनुष्य हैं और सभी मनुष्य एक समान होते हैं इनमें कोई छोटा या बड़ा नहीं होता है। होली के त्यौहार की वजह से जिन लोगों में वर्षों से दुश्मनी चलती है वे भी आपस में दोस्त बन जाते हैं।

होली से जुड़े तथ्य : होली के पर्व को मनाने से एक दिन पहले होलिका जलाना बहुत अधिक महत्वपूर्ण होता है क्योंकि अगर होलिका दहन नहीं किया जाएगा तो लोग अपने प्राचीनकाल के नियमों या रीति-रिवाजों को भूल जाएँगे जिससे उन्हें अपने देश के इतिहास का पता नहीं होगा और वे अपने देश के वीर पुरुषों और भक्तों से अनजान रह जाएंगे इसलिए अपने देश के इतिहास को याद रखने के लिए होलिका दहन करना बहुत जरुरी होता है। अगले दिन होली को केवल दोपहर तक खेलने की परंपरा होती है। जब ऋतुराज बसंत का आगमन होता है तो होली के त्यौहार को मनाया जाता है।

होली का इतिहास : एक बार हिरण्यकश्यप नाम का एक राजा था जिसकी बहन को बहुत-सी शैतानी शक्तियाँ और वरदान प्राप्त थे जिनके बल पर वह देश पर शासन करना चाहता था। वह अपने आप को भगवान समझता था। वह चाहता था कि सभी उसे भगवान समझें और उसकी पूजा करें लेकिन प्रहलाद अपनी विष्णु भक्ति नहीं छोड़ना चाहता था जिसकी वजह से उसके पिता ने उसपर बहुत अत्याचार किए लेकिन वह अपने दृढ निश्चय पर अड़ा रहा।

राजा ने अपनी बहन होलिका को प्रहलाद को गोद में लेकर चिता पर बैठने के लिए कहा लेकिन उस चिता में होलिका जलकर राख हो गई और प्रहलाद को कोई चोट नहीं आई इसी वजह से इस दिन को हर साल मनाया जाने लगा।

होली की तैयारियां : भारत में बहुत से त्यौहार मनाए जाते हैं लेकिन होली का त्यौहार बहुत अधिक महत्वपूर्ण होता है। होली को रंगों का त्यौहार कहा जाता है जिसमें लोग बहुत से साधनों के द्वारा एक-दूसरे को रंगों से रंग देते हैं। होली से एक दिन पहले होलिका दहन की तैयारी की जाती है जिसमें सभी लोग घास, लकड़ी और गोबर का ढेर लगते हैं।

शाम के समय इस ढेर में आग लगा दी जाती है जिसके अगले दिन के लिए लोग अपने से ही लोग रंग, गुब्बारे, पिचकारी, आदि खरीदकर रखते हैं। होली के दिन सभी लोग तरह-तरह के व्यंजन और पकवान बनाते हैं जिसका सभी लोग मिलजुलकर आनंद लेते हैं।

होली का रंगों में परिवर्तन : होली एक ऐसा त्यौहार है जिसके पास आते-आते सभी के ह्रदय में एक नए प्रकार के उत्साह का संचार होने लगता है। पहले समय में इस त्यौहार को रंगों से नहीं मनाया जाता था लेकिन जब श्रीकृष्ण जी ने अपनी रासलीला से गोप-गोपिकाओं को मंत्रमुग्ध किया तब से इस पर्व को रंगों का पर्व कहा जाने लगा और हर साल इसे रंगों से खेला जाने लगा। होली के इस पर्व पर सभी लोग अपने सगे-संबंधियों से मिलते हैं और एक-दूसरे को गुलाल लगाते हैं।

अपनेपन की होली : होली के त्यौहार को अपनेपन की होली इसलिए कहा जाता है क्योंकि आज के दिन को रंगों, खुशियों, मिठाईयों और पकवानों का दिन कहा जाता है। होली के त्यौहार से एक दिन पहले होलिका दहन किया जाता है जिसे बुराई पर अच्छाई की जीत का प्रतीक माना जाता है।

होलिका दहन एक ऐसा समय होता है जब सभी लोग आपस में मिलकर सभी प्रकार के भेदभाव भूलकर एक-दूसरे के साथ समय व्यतीत करते हैं। होली के दिन बच्चे अपने लड़ाई-झगड़े भूलकर एक-दूसरे के ऊपर गुब्बारों और पिचकारियों से रंग फेंकते हैं। होली के दिन कोई भी किसी की बात का बुरा नहीं मानता है।

होली के आधुनिक दोष : त्यौहार का महत्व चाहे कितना भी हो लेकिन कालातंर में उसमें दोष उत्पन्न हो ही जाते हैं। होली जैसे खुशियों के दिन भी बहुत से लोग शराब पीते हैं, जूआ खेलते हैं और घरों में लड़ाई-झगड़ा करते हैं। कई बार तो लोग अपनी दुश्मनी का बदला लेने के लिए इस होली जैस पवित्र दिन को भी छोड़ते हैं।

आज के दिन लोग सूखे और हल्के रंगों का प्रयोग करने की जगह पर काली स्याही और तवे की कालिख का प्रयोग करते हैं जिसकी वजह से उसे निकालने में त्वचा भी छिल जाती है। बहुत से लोग तो आज के दिन इधर-उधर गंदगी फैला देते हैं जिसकी वजह से आज के दिन में अस्वच्छता फैलती है।

प्रेम और एकता का प्रतीक : होली एक ऐसा पर्व है जिस दिन सभी लोग अपने शिष्टाचार के बंधनों को तोड़कर बच्चों, बूढों, राजा या रंक आदि सभी का खुलकर मजाक उड़ा सकते हैं क्योंकि आज के दिन कोई बुरा नहीं मानता है। आज के दिन सभी लोग मिलजुलकर गीत गाते हैं, नाचते हैं और भोजन भी करते हैं।

होली के पर्व के दिन सभी लोग एक-दूसरे के साथ एकता के बंधन में बंध जाते हैं। होली के दिन किसी भी बात का बुरा मानना गलत समझा जाता है। होली के दिन सभी लोग एक-दूसरे के गले मिलते हैं और अपने दिल की बातें लोगों से करते हैं। आज के दिन को मेल और प्रेम की एकता का प्रतीक माना जाता है।

उपसंहार : दीपावली की तरह होली भी भारत के प्रमुख त्यौहारों में से एक होता है। होली को मेल, एकता, प्रेम, खुशी, उत्साह और आनंद का पर्व माना जाता है। होली के दिन की खुशी की वजह से सभी में एक नए जीवन को जीने की प्रेरणा आ जाती है।

आज के दिन सभी लोगों में एक नई उमंग आ जाती है। आजकल लोग होली खेलने के लिए रंगों का प्रयोग करते हैं जो त्वचा को बुरी तरह से हानि पहुंचाते हैं। हमें होली खेलने के लिए रंगों की जगह पर गुलाल का प्रयोग करना चाहिए जिससे त्वचा को कोई हानि न हो। 
